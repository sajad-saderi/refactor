{
  "next_seo": {
    "title": "قوانین و مقررات اتولی | اتولی",
    "description": "برای اجاره خودرو در اتولی چه قوانینی را باید رعایت کنیم.",
    "handle": "@otoli_net",
    "site": "@otoli_net",
    "cardType": "summary_large_image"
  },
  "h1": "قوانین و مقررات اتولی",
  "p_1": "سامانه اتولی، پلتفورمی است جهت اجاره‌ی آنلاین خودرو، و این شرکت صرفا تحت شرایط ذیل خدمات خود را ارائه می‌دهد. بنابراین مطالعه و قبول قوانین و مقررات ذکر شده در ادامه، برای میزبان و مهمان الزامی است. بر این اساس ضروری است پیش از پیوستن به کاربران اتولی و استفاده از خدمات این شرکت، موارد زیر را به دقت مطالعه کنید. ثبت‌نام و استفاده از اتولی به‌منزله‌ی قبول تمامی شرایط و مقررات ذیل است و هرگونه اعتراض یا ادعا پس از استفاده از این سامانه بدون اعتبار خواهد بود.",
  "h2_1": "حساب کاربری",
  "h3_1": "آپدیت‌ مداوم اطلاعات",
  "li_1": "کاربران موظف‌ هستند در صورت تغییر اطلاعات، آن‌ها را به‌روز کنند. این اطلاعات شامل سوابق رانندگی‌، اطلاعات تماس‌ و اطلاعات دیگر قرار گرفته در اختیار اتولی می‌شود.",
  "li_2": "از آن‌جایی که اتولی ممکن است پیام‌هایی را به آخرین ایمیل، شماره تلفن و یا آدرسی که کاربران ارائه کرده‌اند ارسال کند، در صورت عدم استفاده از آن آدرس ایمیل، شماره تلفن و آدرس محل سکونت هم این اعلانات و پیام‌ها معتبر در نظر گرفته می‌شوند و به منزله‌‌ی این است که به دست کاربر رسیده‌اند.",
  "h2_2": "حفاظت از حساب کاربری",
  "li_3": "هر شخص به تنهایی در مقابل تمام فعالیت‌هایی که با حساب کاربری او انجام می‌شود موظف است. در نتیجه حفاظت از رمز عبور و حساب کاربری اتولی الزامی است.",
  "li_4": "با ثبت‌نام در اتولی کاربران پذیرفته‌اند که رمز عبور خود را در اختیار هیچ شخص ثالثی قرار نداده و مسئولیت تمام فعالیت‌های حساب کاربری اتولی‌شان را به‌عهده دارند. حتی اگر این فعالیت‌ها زیر نظر کاربر انجام شده یا انجام نشده باشد.",
  "li_5": "در صورت مشاهده‌ی هر نوع استفاده‌ی غیرمجاز و یا حتی در صورت احتمال این نوع استفاده، کاربر موظف است سریعا اتولی را در جریان بگذارد. در صورت عدم اطلاع، هیچ مسئولیتی متوجه اتولی نبوده و در صورت دسترسی غیرمجاز به حساب کاربری هر شخص، هیچ مسئولیتی در رابطه با تاخیر در بستن و یا حفاظت از حساب کاربری متوجه این شرکت نیست.",
  "h3_2": "تعهدات کاربران",
  "li_6": "میزبان و مهمان موظف هستند که از حساب کاربری خود و سرویس‌های ارائه شده‌ی این شرکت، براساس قوانین و ضوابط استفاده کنند.",

  "li_7": "میزبان می‌پذیرد که یک خودروی ایمن، کاملا قانونی و بیمه شده را به اشتراک بگذارد.",
  "li_8": "صاحب خودرو تضمین می‌کند سند خودرو تمیز، بدون آسیب و خط خوردگی و غیر اسقاط بوده و خودرو مشکل مکانیکی ندارد.",
  "li_9": "میزبان موظف است که خودرو را در زمان مقرر به مهمان تحویل ‌دهد.",
  "li_10": "مهمان تعهد می‌دهد که راننده‌ای‌ با یک گواهینامه‌ی قانونی است و به میزبان گواهینامه‌ی معتبر ارائه خواهد کرد.",
  "li_11": "مهمان موظف است که با خودرو و وسایل موجود در آن به درستی رفتار کند و برای بازگرداندن آن‌ها در زمان مشخص و در صحت کامل تلاش کند.",

  "h2_3": "موارد تخلف و تخطی از قانون",
  "p_2": "اتولی این حق را دارد (البته تعهدی ندارد) که درباره زیر پا گذاشتن هر یک از موارد ذیل تا جایی که قانون اجازه ‌دهد، تحقیق کرده، به دنبال پیگرد قانونی آن بوده و یا به مراجع قانونی ارجاع دهد. اگر این اجازه به اتولی داده شود و یا قانون از ما بخواهد، اتولی می‌تواند به هر کدام از اطلاعات کاربران دسترسی پیدا کرده و آن‌ها را حفظ یا افشاء کند؛ اگر نیاز باشد ما به ادعاهای مطرح شده علیه اتولی پاسخ دهیم، با پروسه‌ی قانونی همراه شده و این قوانین را اجرا خواهیم کرد؛ تا با این عمل مانع کلاه‌برداران شده و به ارزیابی ریسک، تحقیقات، پشتیبانی مشتری، گسترش محصول، رفع مشکل، حفاظت از حقوق، اموال، امنیت اتولی، کارکنانش، کاربرانش و یا اعضای جامعه کمک کنیم.",
  "h2_4": "زیر پا گذاشتن قوانین",
  "li_12": "نقض، زیر پاگذاشتن و یا دور زدن قوانین راهنمایی و رانندگی، قوانین مربوط به گواهینامه، قوانین مربوط به ثبت‌نام در اتولی و یا حقوق اشخاص ثالث.",
  "li_13": "به اشتراک‌گذاری محتوای اشتباه، مبهم، گمراه‌کننده، توهین‌آمیز، افترا برانگیز.",

  "h2_5": "از بین بردن وجهه‌ی اجتماعی برند اتولی",
  "li_14": "استفاده‌ی غیرمجاز از اتولی و یا محتوای کاربرانش.",
  "li_15": "ثبت‌ و یا استفاده از نام اتولی یا عبارت‌های برگرفته از آن در نام دامنه‌ها، اسم‌های تجاری، علائم تجاری و...",
  "li_16": "ثبت و یا استفاده از نام دامنه‌ها، نام‌های تجاری، علائم تجاری و یا هر نوع دیگری از مشخصات شناسایی که تقلیدی از دامنه‌های اتولی، علائم تجاری، شعارها و کمپین‌های تبلیغاتی اتولی و یا محتوای کاربران آن باشد.",

  "h2_6": "ارائه‌‌ی هرگونه اطلاعات غلط",
  "li_17": "نام، تاریخ تولد، گواهینامه‌ی رانندگی، روش پرداخت، بیمه و سایر اطلاعات شخصی غلط.",
  "li_18": "ادعا و یا پاسخ به ادعا با اطلاعات غلط و یا گمراه‌کننده (برای مثال در مورد خسارت وارده به یک ماشین).",
  "li_19": "ارائه‌ی هر نوع ماشین و وسایل اضافی، بدون حق مالکیت.",
  "li_20": "به عنوان مالک،‌ ارائه‌ی خودرویی که بنا بر شرایط و ضوابطی، امکان به اشتراک‌گذاری آن وجود نداشته باشد (برای مثال به‌دلیل وجود قرارداد و یا توفق‌نامه‌ی مالی).",
  "li_21": "به عنوان مالک، ارائه‌ی خودرویی با سند کثیف، آسیب‌دیده، همراه با خط‌خوردگی و اسقاطی و یا خودرویی غیرایمن، یا خودرویی که به طور قانونی ثبت نشده است.",
  "li_22": "به عنوان صاحب خودرو، ارائه‌ی هر نوع سرویس و وسایل اضافه که ایمن یا تمیز نبوده و یا کارایی نداشته باشد.",
  "li_23": "رزرو و یا استفاده از یک خودرو بدون گواهینما‌ی رانندگی معتبر.",
  "li_24": "ثبت هر نوع خودرو با اطلاعات غلط یا گمراه‌کننده، و یا هر نوع اشتراک‌گذاری با قیمت غیرواقعی.",
  "li_25": "ثبت‌نام در اتولی به جای فردی غیر از خودتان.",
  "li_26": "جعل هویت یک فرد یا نهاد، دروغ گفتن و تغییر برخی اطلاعات درباره‌ی خود یا ارتباط شما با هر فرد و یا نهاد دیگری.",

  "h2_7": "عدم پایبندی به تعهدها",
  "li_27": "عدم پرداخت جرایم یا هزینه‌هایی که به اتولی و یا دیگر کاربران بدهکار هستید؛",
  "li_28": "به عنوان یک میزبان یا مهمان، عدم تحویل یا برگرداندن ماشین و یا سرویس‌های اضافی؛ مگر با داشتن یک دلیل موجه که در قوانین اتولی آمده باشد.",
  "li_29": "استفاده از سرویس‌های اتولی برای پیدا کردن یک میزبان یا مهمان و سپس انجام معاملات به طور کاملا مستقل یا تا حدی مستقل از سرویس‌ها، برای دور زدن پرداخت سهم اتولی یا به هر دلیل دیگری.",
  "li_30": "جابه‌جایی اکانت اتولی یا شناسه‌ی کاربری به شخص دیگری بدون رضایت این شرکت.",
  "li_31": "ارائه‌ی خودرو با نقص ایمنی به یک مهمان، بدون اینکه در ابتدا این نقص اطلاع داده شود.",
  "li_32": "ترک خودرو بدون قفل کردن آن، یا در حالی که روشن است و یا در حالی که سوییچ بر روی خودرو است، مگر در شرایطی خاص که اتولی به طور مستقیم از شما درخواست کند.",

  "h2_8": "به خطر انداختن و یا تهدید کاربران اتولی",
  "li_33": "مزاحمت، تعقیب و آزار و اذیت کاربران اتولی و جمع‌آوری و نگه‌داری اطلاعات شخصی کاربران برای هر استفاده‌ای به‌جز معامله کردن مطابق با شرایط و قوانین اتولی.",
  "li_34": "حضور در دعواهای فیزیکی و لفظی و رفتارهای تهدید‌آمیز.",
  "li_35": "استفاده از خدمات اتولی برای پخش اطلاعاتی از جمله عکس‌‌ها، اطلاعات تماس و شماره‌ حساب بانکی در مورد فرد یا نهاد دیگری.",
  "li_36": "هرگونه تغییر در رفتار و اعمال شما در مواجهه با ظاهر فرد یا افراد، اعتقادات، هویت و محل تولد و سکونت. هر نوع اعمال تبعیض در جامعه‌ی اتولی قابل قبول نیست.",
  "h2_9": "استفاده از سرویس‌ها برای اهداف شخصی نامرتبط",

  "li_37": "تماس با میزبان به دلایلی بی‌ربط به رزرو خودرو، خودرو و متعلقات آن.",
  "li_38": "تماس با مهمان با هر هدفی به جز مسائل مربوط به رزرو و یا استفاده‌ی مهمان از خدمات.",
  "li_39": "استفاده‌ی تجاری محتوای موجود در اتولی و یا نرم‌افزارهای مرتبط به خدمات ما، از جمله نقد و بررسی‌ها.",
  "li_40": "جمع‌آوری اطلاعات در مورد کاربران بدون رضایت آن‌ها و اتولی.",

  "h2_10": "دخالت در عملکرد سرویس‌ها",
  "li_41": "مداخله در لیست کاربران",
  "li_42": "پخش کردن اسپم، ارتباط‌های الکترونیکی انبوه، نامه‌های زنجیری و یا طرح‌های هرمی.",
  "li_43": "پخش کردن ویروس یا هر تکنولوژی دیگری که ممکن است در سیستم عملکردی خدمات ما مشکل ایجاد کرده و یا به اتولی و یا منافع و اموال دیگران آسیب بزند.",
  "li_44": "دخالت در نحوه‌ی جست‌وجوی سایت اتولی، که مانع عملکرد سرویس‌های ما شده و یا بار غیر طبیعی و غیرقابل تحملی از اطلاعات را بر روی زیرساخت‌‌های ما قرار دهد.",
  "li_45": "گرفتن داده و یا محتواهای دیگر به طور سیستماتیک از سرویس‌های ما جهت ساخت و یا جمع‌آوری (به طور مستقیم یا غیر مستقیم، در یک دانلود و یا چند دانلود) یک مجموعه، دیتابیس، مستندات و.... چه با روش‌های دستی، و یا به کمک بات‌ها و سایر روش‌ها.",
  "li_46": "ساخت وب‌سایتی بدل از وب‌سایت اتولی و فریم کردن خدمات و یا هر المان موجود در سرویس‌ها، نام اتولی، علائم تجاری اتولی، لوگو و یا اطلاعات مربوط به متعلقات دیگر ما بدون داشتن رضایت کتبی‌مان، یا طراحی و شکل هر صفحه یا فرمی که در صفحه‌ای از سرویس‌های ما قرار دارد.",
  "li_47": "دسترسی، دست‌بردن و یا استفاده از محل‌های غیرعمومی سرویس‌های ما، سیستم‌های کامپیوتری اتولی و یا سیستم فنی تحویل منابع اتولی و یا سیستم فنی تامین‌کنندگان اتولی.",
  "li_48": "تلاش برای جست‌جو، بررسی و تست آسیب‌پذیری هر کدام از سیستم و یا شبکه‌های اتولی و یا نفوذ در اقدامات امنیتی یا احراز هویتی ما.",
  "li_49": "دور زدن، مانع شدن، حذف کردن، دی‌اکتیو‌کردن و مختل کردن هر کدام از بخش‌های فنی که اتولی و یا تامین‌کنندگان آن و یا هر شخص ثالثی (از جمله یک کاربر دیگر) برای حفاظت از سرویس‌های این شرکت پیاده کرده است.",
  "li_50": "تلاش برای رمزگشایی، به‌هم‌ریختن و یا مهندسی معکوس هر یک از نرام‌افزارهای ما که برای هرچه بهتر انجام شدن خدمات اتولی استفاده شده است.",
  "li_51": "تلاش برای دور زدن تعلیق و یا بسته شدن اکانت اتولی، که شامل ساخت یک اکانت جدید اتولی می‌شود. یا اینکه خودروی ثبت شده به نام خودتان و یا یکی از اعضای خانواده‌‌تان را به یک کاربر دیگر بدهید تا در فهرست اتولی برای رزرو ثبت کند.",
  "p_3": "با توجه به قوانین مذکور، اتولی حق دارد در هر زمان و بدون اعلان قبلی دسترسی به هر محتوایی را که از نظر این شرکت دارای ایراد است، برخلاف این توافق‌نامه است و به سیستم‌های خدمت‌رسانی یا جامعه‌ آسیب می‌رساند محدود کند. اتولی همچنین حق دارد در صورت مشاهده‌ی سوءاستفاده از این سامانه، کاربران و یا کارکنانش، دسترسی شما را محدود یا حساب کاربری شما را تعلیق یا مسدود کند. تصمیم اتولی ممکن است شامل حذف محتوای شما، مسدودکردن امکان بازگشت متعلقات، حذف یا کاهش تخفیف یا محدود کردن خدمات به شما شود. اتولی همچنین حق دارد در موارد خاص، با توجه به اختیارات قانونی خود، از ارائه‌ی خدمات به آن شخص خودداری کند.",
  "h3_3": "اجرای سیاست‌ها",
  "p_4": "در هنگام بروز مشکل، ممکن است اتولی تاریخچه‌ی عملکرد یک کاربر را بررسی کند. هم‌چنین این امکان وجود دارد که با توجه به صلاح‌دید و تشخیص این شرکت در اعمال قانون، با سخت‌گیری کمتری عمل شود.",

  "h2_11": "بیمه",
  "p_5": "شرکت‌های بیمه سعی دارند میزان ریسک روزمره زندگی را به کم‌ترین حد خود برسانند. همه ما با انتخاب پوشش‌های بیمه در موارد مختلف، سعی داریم تا برای خطرات و اتفاقات احتمالی آینده سرمایه‌گذاری کنیم تا کمترین خسارت را در زندگی متحمل شویم. پوشش بیمه برای اجاره خودرو در اتولی نیز یکی از سرمایه‌گذاری‌های ما برای جبران خطرات و خسارات احتمالی است که متوجه مهمان ماشین خواهند بود.",
  "p_6": "در رسیدگی و پرداخت خسارت، شرایط زیر در نظر گرفته شده و اعمال می‌شود. موارد ذکر شده را به دقت مطالعه کنید و مدنظر قرار دهید.",

  "h2_12": "پوشش‌ها",
  "p_7": "حوادث تحت پوشش خواه اتومبيل در حال حرکت باشد يا در حال توقف عبارتند از:",

  "li_52": "سرقت کلی: سرقت كلي اتومبيل و همچنین خسارت ناشی از شروع به دزدی جزء خطرات اصلي بيمه‌ی بدنه است.",
  "li_53": "آتش سوزي: خساراتی که در اثر آتش سوزی، صاعقه یا انفجار به اتومبیل و یا لوازم یدکی و اصلی همراه آن وارد گردد.",
  "li_54": "تصادف: خسارت‌های وارد شده به اتومبیل در صورتي مشمول بيمه است كه در نتيجه‌ی تقصير يا قصور راننده اتومبيل بيمه شده باشد؛ در غير اين صورت، جبران آن بر عهده وارد كننده خسارت است که مشمول بیمه نامه شخص ثالث اتومبیل می‌شود.",
  "li_55": "رنگ، اسید و مواد شیمیایی",
  "li_56": "بلایای طبیعی",

  "h2_13": "اصطلاحات",
  "p_8": "اصطلاحات زیر صرف‌نظر از هر معنی و مفهوم دیگری که ممکن است داشته باشند در این شرایط عمومی با تعریف مقابل آن به کار رفته است:",
  "p_9_strong": "بیمه‌گر:",
  "p_9": "شرکت بیمه‌ای است که مشخصات آن در بیمه‌نامه درج گردیده و در ازای دریافت حق بیمه، جبران خسارت احتمالی را طبق شرایط این بیمه‌نامه به عهده می‌گیرد.",
  "p_10_strong": "بیمه‌گزار:",
  "p_10": "شخص حقیقی یا حقوقی که مالک موضوع بیمه‌ است یا به یکی از عناوین قانونی، نمایندگی مالک یا ذینفع را داشته یا مسئولیت حفظ بیمه را از طرف مالک دارد و قرارداد بیمه را با بیمه‌گر منعقد می‌کند و متعهد پرداخت حق بیمه آن است.",
  "p_11_strong": "ذینفع:",
  "p_11": "شخصی است که بنا به درخواست بیمه‌گزار نام وی در بیمه‌نامه درج گردیده است و تمام یا بخشی از خسارت به وی پرداخت می‌شود.",
  "p_12_strong": "حق بیمه:",
  "p_12": "مبلغی است که در بیمه‌نامه مشخص شده و بیمه‌گزار موظف است آن را هنگام صدور بیمه‌نامه یا به ترتیبی که در بیمه‌نامه مشخص می‌شود به بیمه‌گر پرداخت نماید.",
  "p_13_strong": "موضوع بیمه:",
  "p_13": "وسیله نقلیه زمینی است که مشخصات آن در بیمه‌نامه درج شده است. لوازمی که مطابق کاتالوک وسیله نقلیه بیمه شده به خریدار تحویل و یا در بیمه‌نامه درج شده است نیز جزو موضوع بیمه محسوب می‌شود.",
  "p_14_strong": "فرانشیز:",
  "p_14": "بخشی از هر خسارت است که به عهده بیمه‌گزار است و میزان آن در بیمه‌نامه مشخص می‌گردد.",
  "p_15_strong": "مدت اعتبار بیمه‌نامه:",
  "p_15": "شروع و پایان مدت اعتبار بیمه‌نامه به ترتیبی خواهد بود که در بیمه‌نامه معین می‌گردد.",

  "h2_14": "خسارت‌ها و هزینه‌های تحت پوشش",
  "h3_4": "خسارت‌های تحت پوشش",
  "p_16": "جبران خسارت‌های وارده به موضوع بیمه و هزینه‌های مربوط، به شرح زیر در تعهد بیمه‌گر خواهد بود:",
  "li_57": "خسارتی که ناشی از برخورد موضوع بیمه به یک جسم ثابت یا متحرک و یا برخورد اجسام دیگر به موضوع بیمه و یا واژگونی و سقوط موضوع بیمه باشد و چناچه در حین حرکت، اجزا و یا محمولات موضوع بیمه به آن برخورد نماید و موجب بروز خسارت شود.",
  "li_58": "خسارتی که در اثر آتش‌سوزی، صاعقه و یا انفجار به موضوع بیمه و یا لوازم یدکی اصلی همراه آن وارد گردد.",
  "li_59": "در صورتی که موضوع بیمه دزدیده شود و یا در اثر عمل دزدی یا شروع به دزدی به وسیله نقلیه و یا وسایل اضافی آن که در بیمه‌نامه درج شده است خسارت وارد شود.",
  "li_60": "خسارتی که در جریان نجات و یا انتقال موضوع بیمه خسارت دیده به آن وارد شود.",
  "li_61": "خسارت باطری و لاستیک‌های چرخ موضوع بیمه در اثر هریک از خطرات بیمه شده تا پنجاه درصد قیمت نو قابل پرداخت است.",
  "h3_5": "هزینه‌های قابل تامین",
  "p_17": "هزینه‌های متعارفی که بیمه‌گزار برای نجات موضوع بیمه‌ی خسارت‌دیده و جلوگیری از توسعه خسارت و نیز انتقال موضوع بیمه‌ی خسارت‌دیده به نزدیک‌ترین محل مناسب برای تعمیر آن پرداخت می‌نماید، حداکثر تا بیست درصد کل خسارت‌ وارده قابل جبران خواهد بود.",

  "h2_15": "خسارت‌های مستثنا شده و یا غیرقابل جبران",
  "h3_6": "خسارت‌های مستثنا شده",
  "p_18": "خسارت‌های زیر تحت پوشش بیمه‌نامه نیست مگر آنکه در بیمه‌نامه یا الحاقیه آن به نحو دیگری توافق شده باشد:",

  "li_62": "خسارت‌هایی که به علت استفاده از موضوع بیمه در مسابقه‌ اتومبیل‌رانی یا آزمایش سرعت به آن وارد شود.",
  "li_63": "خسارت‌های وارده به موضوع بیمه به علت حمل مواد منفجره، سریع‌الاشتعال و یا اسیدی مگر آنکه موضوع بیمه مخصوص حمل آن باشد.",
  "li_64": "خسارت‌های ناشی از سرقت لوازم و قطعات موضوع بیمه پس از وقوع حادثه",
  "li_65": "خسارت ناشی از کشیدن میخ و سایر اشیا مشابه روی بدنه موضوع بیمه",
  "li_66": "کاهش ارزش موضوع بیمه حتی اگر در اثر وقوع خطرات بیمه‌شده باشد",
  "li_67": "زیان ناشی از عدم امکان استفاده از موضوع بیمه حادثه‌دیده به علت تحقق خطرات تحت پوشش بیمه‌نامه",
  "h3_7": "خسارت‌های غبرقابل جبران",
  "p_19": "در موارد زیر جبران خسارت در تعهد بیمه‌گر نخواهد بود:",

  "li_68": "خسارت‌های ناشی از جنگ، شورش، اعتصاب و یا تهاجم",
  "li_69": "خسارت‌های مستقیم و غیرمستقیم ناشی از انفجارهای هسته‌ای",
  "li_70": "خسارت‌هایی که عمدا توسط بیمه‌گزار، ذینفع و یا راننده موضوع بیمه به آن وارد می‌شود.",
  "li_71": "خسارت‌های وارده به موضوع بیمه حین گریز از تعقیب مقامات انتظامی مگر آنکه عمل گریز توسط متصرفین غیرقانونی باشد.",
  "li_72": "در صورتی که راننده موضوع بیمه هنگام وقوع حادثه فاقد گواهینامه رانندگی باشد با گواهینامه رانندگی وی باطل شده باشد و یا مطابق مقررات راهنمایی و رانندگی گواهینامه راننده برای رانندگی موضوع بیمه متناسب نباشد. توجه: اتمام اعتبار در حکم بطلان آن نیست.",
  "li_73": "خسارت‌های ناشی از حوادثی که طبق گزارش مقامات ذی‌صلاح به علت مصرف مشروبات الکی و یا استعمال موادمخدر یا روان‌گردان توسط راننده موضوع بیمه به وجود آمده باشد.",
  "li_74": "خسارت ناشی از بکسل کردن وسیله نقلیه دیگر مگر آنکه موضوع بیمه مخصوص و مجاز به انجام این کار باشد و اصول و مقررات ایمنی را رعایت کرده باشد.",
  "li_75": "خسارت‌های وارده به وسایل و دستگاه‌های الکتریکی و الکترونیکی موضوع بیمه در صورتی که ناشی از نقض و خرابی در کارکرد آن‌ها باشد.",
  "li_76": "خسارت‌هایی که به علت حمل بار بیش از حد مجاز توسط موضوع بیمه به آن وارد شود.",
  "h2_16": "وظایف و تعهدات بیمه‌گزار",
  "h3_8": "رعایت اصل حد اعلای حسن نیت",
  "p_20": "بیمه‌گزار مکلف است پرسش‌های کتبی بیمه‌گر را با دقت و صداقت و به طور کامل پاسخ دهد. هرگاه بیمه‌گزار در پاسخ به پرسش‌های بیمه‌گر عمدا از اظهار مطلبی خودداری و یا اظهار خلاف واقع بنماید، به نحوی که مطالب اظهار نشده و یا اظهارات خلاف واقع، موضوع خطر را تغییر دهد و یا از اهمیت آن در نظر بیمه‌گر بکاهد، قرارداد بیمه از تاریخ انعقاد باطل و بلااثر خواهد بود حتی اگر مطلبی که کتمان شده یا برخلاف واقع اظهار شده است هیچگونه تاثیری در وقوع حادثه نداشته باشد. در این‌ صورت وجوه پرداختی بیمه‌گزار به وی مسترد نخواهد شد.",
  "h3_9": "اعلام خسارت",
  "p_21": "بیمه‌گزار موظف است حداکثر ظرف پنج روز کاری از تاریخ اطلاع خود از وقوع حادثه به یکی از مراکز پرداخت خسارت بیمه‌گر مراجعه و با تکمیل فرم اعلام خسارت، وقوع حادثه را اعلام نماید یا مراتب را ظرف مدت مذکور از طریق پست سفارشی و یا از طریق تماس با شماره تلفن ۸۹۴۳ داخلی ۳ به اطلاع بیمه‌گر برساند. همچنین بیمه‌گزار موظف است مدارک مثبته و سایر اطلاعاتی که راجع به حادثه و تعیین میزان خسارت از او خواسته می‌شود را در اختیار بیمه‌گر قرار دهد. در صورتی که بیمه‌گزار هر یک از تعهدات فوق را انجام ندهد بیمه‌گر می‌تواند ادعای خسارت را رد کند مگر آنکه بیمه‌گزار ثابت کند به دلیل امور غیرقابل اجتناب از عهده انجام آن برنیامده است که در این موارد تهیه فیلم و عکس از همه زوایای حادثه ضروری است.",
  "h3_10": "عدم اظهارات خلاف واقع",
  "p_22": "هر گاه بیمه‌گزار به قصد تقلب در خصوص خسارت و کیفیت وقوع حادثه به طور کتبی اظهارات نادرستی بنماید و یا مدارک مجعول تسلیم کند بیمه‌گر می‌تواند وی را از دریافت خسارت محروم کند.",

  "h2_17": "جلوگیری از وقوع حادثه و توسعه خسارت",
  "p_23": "بیمه‌گزار موظف است برای جلوگیری از وقوع حادثه و توسعه خسارت و یا نجات موضوع بیمه و لوازم همراه آن، اقدامات و احتیاط‌های لازم را که هر کس عرفا از مال خود می‌کند به عمل آورد. چنانچه ثابت شود که بیمه‌گزار عمدا از انجام این اقدامات خودداری نموده است بیمه‌گر می تواند نسبت به تاثیر قصور بیمه‌گزار، خسارت پرداختی را تقلیل دهد.",
  "h2_18": "خودداری از جابجایی و یا تعمیر وسیله نقلیه",
  "p_24": "در صورت بروز حادثه بیمه‌گزار باید از جابجایی وسیله نقلیه جز به حکم مقررات یا دستور مقامات انتظامی و همچنین تعمیر آن بدون موافقت بیمه‌گر خودداری نماید.",
  "h2_19": "انتقال حقوق بیمه‌گزار به بیمه‌گر",
  "p_25": "بیمه‌گر در حدودی که خسارت وارده را قبول یا پرداخت می‌کند در مقابل اشخاصی که مسئول وقوع حادثه یا خسارت هستند قائم مقام بیمه‌گزار خواهد بود و بیمه‌گزار موظف است از هر عملی که اقدام بیمه‌گر را علیه مسئول خسارت مشکل و یا نا مقدور می‌سازد خودداری نماید. در غیر این‌صورت بیمه‌گر می‌تواند خسارت را پرداخت نکند یا در صورت پراخت خسارت، حق استرداد آن را از بیمه‌گزار خواهد داشت.",

  "h2_20": "فسخ و انفساخ قرارداد بیمه",
  "h3_11": "فسخ قرارداد بیمه",
  "p_26": "در موارد زیر بیمه‌گر با بیمه‌گزار می‌تواند قرارداد بیمه را فسخ نماید:",
  "h4_1": "الف- موارد فسخ از طرف بیمه‌گر:",
  "li_77": "در صورتی که بیمه‌گزار حق بیمه را به موقع پرداخت نکند.",
  "li_78": "در صورت تشدید خطر، مگر آنکه توافق خاصی بین طرفین صورت گرفته باشد.",
  "li_79": "چنانچه بیمه‌گزار سهوا از اظهار مطالبی خودداری کند و یا اظهارات خلاف واقع بنماید و مطالب اعلام نشده یا اظهارات خلاف واقع در ارزیابی خطر موثر باشد.",
  "h4_2": "ب- موارد فسخ از طرف بیمه‌گزار",

  "li_80": "در صورتی که خطر موضوع بیمه کاهش یابد و بیمه‌گر حاضر به تخفیف در حق بیمه نشود.",
  "li_81": "در صورتی که فعالیت بیمه‌گر به هر دلیل متوقف شود.",
  "h4_3": "انفساخ قرارداد بیمه",
  "p_27": "در صورتی که موضوع بیمه به علت وقوع حوادثی که تحت پوشش بیمه‌نامه نیست از بین برود، بیمه‌نامه منفسخ می‌شود.",

  "h2_21": "نحوه تعیین و پرداخت خسارت",
  "h3_12": "نحوه تعیین مقدار خسارت",
  "p_28": "مقدار خسارت قابل پرداخت توسط بیمه‌گر به ترتیب زیر تعیین می‌شود. در صورت عدم توافق در مورد میزان خسارت به داوری ارجاع داده می‌شود.",
  "h3_13": "الف- خسارت کلی",

  "p_29": "موضوع بیمه موقعی به‌کلی از بین رفته تلقی خواهد شد که حداقل ۶۰ روز پس از سرقت پیدا نشود یا به علت حوادث مشمول بیمه به نحوی آسیب ببیند که مجموع هزینه‌های تعمیر و تعویض قسمت‌های خسارت دیده آن با احتساب هزینه‌ّی نجات، از ۷۵ درصد قیمت آن در روز حادثه بیشتر باشد.",
  "p_30_strong": "تبصره ۱-",
  "p_30": "در خسارت کلی، ملاک محاسبه و تصفیه خسارت، ارزش معاملاتی موضوع بیمه در روز حادثه و حداکثر تا مبلغ بیمه‌شده خواهد بود. از خسارت کلی، ارزش بازیافتی احتمالی و کسورات مقرر کسر و هزینه متعارف نجات و حمل تا حد مقرر به آن اضافه می شود، مشروط بر اینکه از کل مبلغ بیمه بیشتر نشود.",
  "p_31_strong": "تبصره ۲-",
  "p_31": "ارزش بازیافتی موضوع بیمه توسط بیمه‌گر تعیین می‌شود. در صورت عدم موافقت بیمه‌گزار با ارزش تعیین‌شده، بیمه‌گر پس از تملک موضوع بیمه و انتقال سند، خسارت را با کسر فرانشیز و سایر کسورات و اضافه نمودن هزینه‌های متعارف نجات و حمل پرداخت خواهد نمود.",
  "p_32_strong": "تبصره ۳-",
  "p_32": "قبل از پرداخت خسارت کلی مربوط به سرقت کلی موضوع بیمه، سند مالکیت وسیله نقلیه باید به بیمه‌گر منتقل شود.",
  "p_33_strong": "تبصره ۴-",
  "p_33": "چنانچه تا یک سال پس از پرداخت خسارت وسیله نقلیه سرقت‌شده و انتقال مالکیت آن به بیمه‌گر، وسیله نقلیه مذکور پیدا شود بیمه‌گر موظف است آن را با رعایت آیین‌نامه بازیافت خسارت مصوب شواری عالی بیمه به فروش رساند و سهم بیمه‌گزار از مبلغ بازیافتی را با توجه به درصدی که از خسارت پرداختی کسر کرده است به وی پرداخت نماید.",
  "h3_14": "ب- خسارت جزئی",
  "p_34": "خسارت‌هایی که مشمول تعریف مندرج در بند الف نیست خسارت جزئی تلقی می شود. ملاک تعیین خسارت جزئی، هزینه تعمیر شامل دستمزد عادله و قیمت روز لوازم تعویضی پس از کسر استهلاک و فرانشیز و اضافه نمودن هزینه نجات و حمل تا حد مقرر خواهد بود. میزان استهلاک برای قطعات تعویضی(به‌جز شیشه‌ها و شیشه چراغ‌ها) از شروع سال پنجم وسیله نقلیه به بعد برای هر سال ۵ درصد و حداکثر ۲۵ درصد خواهد بود.",

  "h2_22": "مهلت و نحوه پرداخت خسارت",
  "p_35": "بیمه‌گر موظف است حداکثر پانزده روز بعد از تکمیل مدارک و توافق طرفین در خصوص میزان خسارت یا اعلام رای داور مرضی‌الطرفین، هیئت داوری یا دادگاه خسارت را پرداخت کند. این مدت برای پرداخت خسارت سرقت موضوع بیمه ۶۰ روز است که از تاریخ اعلام خسارت به بیمه‌گر شروع و پس از سپری شدن این مدت در صورت پیدا نشدن موضوع بیمه، خسارت وارده به موجب شرایط بیمه‌نامه پرداخت می‌شود.",
  "p_36_strong": "تبصره۱-",
  "p_36": "بیمه‌گر می‌تواند به جای پراخت نقدی خسارت، موضوع بیمه را در مدتی که عرفا کمتر از آن میسر نیست تعمیر کند یا وسیله نقلیه مشابهی را در عوض آن به تملک بیمه‌گزار در آورد. در هر حال فرانشیز و استهلاک به عهده بیمه‌گزار خواهد بود.",
  "p_37_strong": "تبصره ۲-",
  "p_37": "در صورتی که مبلغ بیمه‌شده کمتر از ارزش موضوع بیمه در روز وقوع حادثه باشد بیمه‌گر فقط تناسب مبلغ بیمه‌شده با قیمت واقعی آن در روز حادثه مسئول جبران خسارت خواهد بود.",
  "h2_23": "سایر مقررات",
  "h3_15": "بیمه مضاعف",
  "p_38": "اگر وسیله نقلیه موضوع این بیمه‌نامه در طول مدت اعتبار قرارداد بدون قصد تقلب به موجب بیمه‌نامه یا بیمه‌نامه‌های دیگری در مقابل تمام یا بخشی از خطرات مذکور در این قرارداد بیمه شده باشد، در صورت وقوع خطرهای تحت پوشش، بیمه‌گر موظف است خسارت را جبران و سپس برای دریافت سهم بقیه بیمه‌گرها به آنان مراجعه نماید. چناچه قبلا تمام خسارت با استفاده از سایر بیمه‌نامه‌ها جبران شده باشد بیمه‌گر تعهدی برای جبران خسارت در قبال بیمه‌گزار نخواهد داشت ولی اگر بخشی از خسارت توسط بیمه‌گرها جبران شده باشد بیمه‌گر موظف است با توجه به نسبت تعهد خود به مجموع پوشش همه بیمه‌نامه‌ها، خسارت را جبران نماید.",
  "h3_16": "ارجاع به داوری",
  "p_39": "طرفین قرارداد باید اختلاف خود را تا حد امکان از طریق مذاکره حل‌و‌فصل نمایند. اگر اختلاف از طریق مذاکره حل‌و‌فصل نشد می‌توانند از طریق داوری یا مراجعه به دادگاه موضوع را حل‌و‌فصل کنند. در صورت انتخاب روش داوری، طرفین قرارداد می‌توانند یک نفر داور مرضی‌الطرفین را انتخاب کنند. در صورت عدم توافق برای انتخاب داور مرضی‌الطرفین هر یک از طرفین داور انتخابی خود را به صورت کتبی به طرف دیگر معرفی می‌کند. اگر داوران منتخب برای انتخاب داور سوم به توافق نرسند هر یک از طرفین می تواند داور سوم را از دادگاه صالح خواستار شود. هر یک از طرفین حق‌الزحمه داور انتخابی خود را می‌پردازد و حق‌الزحمه داور سوم به تساوی تقسیم می شود.",
  "h3_17": "مهلت اقامه دعوی",
  "p_40": "هر گونه ادعای ناشی از بیمه‌نامه باید حداکثر ظرف مدت دو سال از تاریخ بطلان، فسخ و یا انقضای مدت بیمه‌نامه و در صورت وقوع حوادث تحت‌پوشش، از تاریخ وقوع حادثه اقامه شود و پس از دو سال مذکور ادعای ناشی از بیمه‌نامه مسموع خواهد بود. مرور زمان می‌تواند یک دفعه توسط هر یک از طرفین با اظهارنامه رسمی قطع شود. در صورت قطع شدن مرور زمان، به مدت باقی‌مانده مرور زمان یک سال اضافه خواهد شد.",
  "h3_18": "قلمرو جغرافیایی پوشش قرارداد بیمه",
  "p_41": "پوشش‌های این قرارداد شامل خسارت‌هایی است که در محدوده جغرافیایی ایران ایجاد شود و تعمیم آن به حوادث خارج از کشور مشروط به توافق خاص است.",

  "h2_24": "سایر شرایط",
  "h3_19": "شرایط عمومی",
  "p_42_strong": "اعلام خسارت:",
  "p_42": "بیمه‌گزار موظف است حداکثر ظرف پنج روز کاری از تاریخ اطلاع خود از وقوع حادثه به یکی از مراکز پرداخت خسارت بیمه‌گر مراجعه و با تکمیل فرم اعلام خسارت، وقوع حادثه را اعلام نماید یا مراتب را ظرف مدت مذکور از طریق پست سفارشی و یا از طریق تماس با شماره تلفن ۸۹۴۳ داخلی ۳ به اطلاع بیمه‌گر برساند. همچنین بیمه‌گزار موظف است مدارک مثبته و سایر اطلاعاتی که راجع به حادثه و تعیین میزان خسارت از او خواسته می‌شود را در اختیار بیمه‌گر قرار دهد. در صورتی که بیمه‌گزار هر یک از تعهدات فوق را انجام ندهد بیمه‌گر می‌تواند ادعای خسارت را رد کند مگر آنکه بیمه‌گزار ثابت کند به دلیل امور غیرقابل اجتناب از عهده انجام آن برنیامده است که در این موارد تهیه فیلم و عکس از همه زوایای حادثه ضروری است.",
  "h2_25": "شرایط خصوصی",
  "li_82": "عدم تعمیر خودرو",
  "p_43": "در صورت وقوع حادثه منجر به خسارت قبل از جابجایی اتومبیل خسارت‌دیده سریعا جهت تهیه گزارش توسط مقامات انتظامی اقدام و سپس قبل از انجام تعمیرات، با اتومبیل خسارتی و مدارک لازم با شرکت بیمه تماس یا به شرکت بیمه مراجعه فرمائید. برای اعلام خسارت و دریافت آن، مراجعه بیمه‌گزار (مالک) یا نماینده قانونی او با در دست داشتن اسناد شناسایی به شرکت بیمه الزامی است.",
  "li_83": "فرانشیز و استهلاک خسارت برای انواع وسایل نقلیه زمینی به شرح زیر است:",
  "li_84": "فرانشیز خسارت جزیی ناشی از حوادث: خسارت اول ۱۰ درصد مبلغ خسارت و حداقل ۵۰۰ هزار ریال، خسارت دوم دو برابر فرانشیز خسارت اول (درصد و حداقل)، خسارت سوم سه برابر خسارت اول (درصد و حداقل)",
  "li_85": "فرانشیز برای رانندگانی که سابقه رانندگی آن‌‌ها کمتر از سه سال است، ۱0 درصد بیشتر از فرانشیزهای فوق‌الذکر",
  "li_86": "فرانشیز خسارت ناشی از آتش‌سوزی، صاعقه و انفجار به تنهایی ۱۰ درصد مبلغ خسارت و حداقل ۵۰۰ هزار ریال",
  "li_87": "فرانشیز خسارت شکست شیشه به تنهایی ۲۰ درصد مبلغ خسارت",
  "li_88": "فرانشیز پاشیدن مواد اسیدی ۳۰ درصد مبلغ خسارت",
  "li_89": "فرانشیز بلایای طبیعی ۱۰ درصد و حداقل ۵۰۰ هزار ریال",
  "li_90": "فرانشیز خسارت سرقت اعم از جزیی و کلی ۲۰ درصد مبلغ خسارت",
  "li_91": "فرانشیز خسارت کلی ناشی از حوادث (بجز سرقت) ۱۰ درصد مبلغ خسارت",
  "li_92": "فرانشیز خسارت ناشی از تصادفات رانندگی در صورتی که راننده اتومبیل بیمه‌شده مقصر نباشد و مقصر شناخته‌شده‌ای وجود داشته و امکان تعقیب مقصر نیز فراهم گردد، ۵۰ درصد فرانشیز خسارت اول خواهد بود.",
  "p_44_strong": "تبصره ۱-",
  "p_44": "از خسارت جزیی استهلاک کسر خواهد شد. میزان استهلاک برای قطعات تعویضی (به‌جز شیشه‌ها و شیشه چراغ‌ها) از شروع سال پنجم تولید وسیله نقلیه برای هر سال ۵ درصد و حداکثر ۲۵ درصد خواهد بود. استهلاک لوازم و قطعاتی که به سرعت فرسوده می‌شود مانند باطری و لاستیک‌ها با رعایت مدت مصرف، حداقل پنجاه درصد است.",
  "p_45_strong": "تبصره ۲-",
  "p_45": "هر گاه تهیه قطعات یدکی و لوازم تعویضی به قیمت کمتر از قیمت بازار به سهولت مقدور باشد قیمت کمتر ملاک محاسبه خسارت قرار خواهدگرفت.",
  "p_46": "در صورت پرداخت خسارت کلی و تحویل لاشه به عنوان بازیافتی و همچنین سرقت کلی مورد بیمه، انتقال سند مالکیت وسیله نقلیه به بیمه‌گز الزامی است.",
  "p_47_strong": "تبصره ۳-",
  "p_47": "چنانچه هنگام بازدید اولیه قبل از شروع تعهد بیمه‌گر، خودرو دارای نقاط آسیب‌دیده باشد، نقاط مزبور فاقد پوشش بیمه‌ای است. مگر اینکه بیمه‌گزار نسبت به بازسازی آن اقدام و مراتب را به رویت کارشناس شرکت رسانده باشد.",

  "li_93": "ترمیم ارزش خودرو پس از دریافت خسارات جزیی بیش از بیست درصد ارزش خودرو",
  "p_48": "چنانچه وسیله نقلیه دچار خسارت گردد، ارزش بیمه‌شده به میزان خسارت پرداختی تقلیل می‌یابد. لذا بیمه‌گزار می‌تواند با پرداخت حق بیمه اضافی (الحاقیه ترمیم سرمایه) ارزش بیمه‌شده را تکمیل نماید. و همچنین پس از انجام تعمیرات و تایید کارشناس، مواضع آسیب‌دیده مجددا جزء تعهد بیمه‌گر خواهد بود.",
  "li_94": "شرایط مربوط به خودروهای منطقه آزاد",
  "p_49": "در صورتی‌ که وسیله نقلیه بدون در نظر گرفتن حقوق و عوارض گمرکی بیمه‌شده باشه به ترتیب زیر عمل خواهد شد:",
  "li_95": "در مورد خسارت کلی چنانچه بیمه‌گزار به علت عدم پرداخت حقوق و عوارض گمرکی نتواند مالکیت اتومبیل را به بیمه‌گر منتقل کند حداکثر خسارت قابل پرداخت، مبلغ بیمه‌شده پس از کسر ارزش بازیافتی و فرانشیز که از طرف بیمه‌گر تعیین شده، خواهد بود.",
  "li_96": "در مورد سرقت کلی تسویه حساب خسارت موکول به پرداخت حقوق و عوارض گمرکی و انتقال اسناد مالکیت وسیله نقلیه به بیمه‌گر خواهد بود.",

  "p_50_strong": "تبصره:",
  "p_50": "در خصوص وسایل نقلیه دارای پلاک انتظامی مناطق آزاد تجاری، تعهد بیمه‌گر فقط در مورد خسارت‌های واقع شده در منطقه مذکور بوده و در صورت خروج از منطقه تجاری، جهت تحت پوشش قرار گرفتن جبران خسارت‌های احتمالی، هماهنگی با بیمه‌گر جهت صدور الحاقیه اصلاح قیمت، الزامی است.",
  "li_97": "پوشش خطر سرقت کلی مورد بیمه",
  "p_51": "پوشش خطر سرقت کلی مورد بیمه منوط به اخذ پلاک دائم (شماره انتظامی) اتومبیل از نیروهای انتظامی ذیربط توسط بیمه‌گزار است. در غیر این صورت بیمه‌گر در مقابل خسارت سرقت کلی تعهدی ندارد. در هر حال پرداخت خسارت سرقت کلی موکول به انتقال مالکیت وسیله نقلیه به بیمه‌گر خواهد بود.",
  "li_98": "شرایط آفرود",
  "p_52": "در صورت تغییر مورد بیمه جهت استفاده موارد بیابان‌گردی (آفرود)، مراتب می‌بایست به بیمه‌گر اعلام شود، در غیر این صورت چنانچه خسارتی حادث گردد، موضوع بیمه مشمول ۳۰ درصد قاعده نسبی حق بیمه می‌شود.",
  "li_99": "جانشینی بیمه‌گر در مواقعی که بیمه‌گزار مقصر نیست",
  "p_53": "چنانچه در تصادفات رانندگی مقصر حادثه نبودید و مسئول حادثه شخص شناخته‌شده‌ای باشد، از افزایش فرانشیز خسارت متوالی معاف می‌گردید و علاوه بر آن مورد فرانشیز متعلقه شما ۵۰ درصد فرانشیز معمول خواهد بود. برای استفاده از این مزایا و جهت حفظ حقوق خود موارد زیر را دقیقا مراعات نمایید:",
  "p_54": "الف- در صورت اقرار به تقصیر از طرف مقصر و قبول نظر کارشناس تصادفات، مشخصات کامل و نشانی محل کار و سکونت ایشان در برگ بازجویی قید شود.",
  "p_55": "ب- در برگ بازجویی خود ضمن اعلام شکایت از مقصر حادثه، با وی سازش نکنید.",
  "p_56": "ج- در صورتی که برای تعیین میزان خسارت، کارشناس رسمی انتخاب گردد و نظر ایشان در خصوص میزان خسارت و یا چگونگی حادثه مورد قبول شما نباشد، ضمن اعتراض کتبی نسبت به نظر کارشناس، مراتب را حداکثر ظرف مدت ۵ روز از تاریخ اظهار نظر کارشناس به این شرکت اعلام فرمایید، تا نظر کارشناس مذکور ملاک پرداخت خسارت از طرف این شرکت قرار نگیرد.",

  "h2_26": "مسائل حقوقی",
  "p_57": "دو طرف قرارداد توافق دارند که تمام دعواها و ادعاهای احتمالی با میانجی‌گری فردی بی‌طرف حل شده و تا حد ممکن از مراجعه به دادگاه پرهیز کنند. با این استثناء که هر دو طرف این حق را دارند که با اخذ حکم قضایی از نقض و زیر پا گذاشتن حق تکثیر، حق تجاری، و یا دیگر حقوق مالکیت معنوی خود دفاع کند.",
  "p_58": "همچنین هر دو طرف تعهد می‌دهند که تمام ارتباطات و مدارک مربوط به مشاجره محرمانه باقی مانده و هیچ کدام از طرفین هیچ عملی را در راستای آسیب رساندن به چهره‌ی عمومی طرف دیگر انجام نخواهد داد.",
  "h2_27": "عکس‌برداری اتولی",
  "p_59": "اتولی ممکن است به اجاره‌دهند‌ه این امکان را بدهد که برای عکاسی از خودرو و یا مالک و خودرو، از عکاسان اتولی کمک بگیرند. در این صورت:",
  "li_100": "میزبان شخصا مسئول استفاده از این عکس‌ها برای ثبت خودرو در اتولی است و ضمانت می‌کند که در صورت مغایرت عکس‌ها با خودروی فعلی، از آن‌ها استفاده نخواهد کرد.",
  "li_101": "میزبان می‌پذیرد که در صورت استفاده کردن یا نکردن از این عکس‌ها، در نهایت اتولی صاحب حقوق کپی‌رایت، حقوق تجاری و تمام حقوق مالکیت معنوی این عکس‌هاست و زیرسوال بردن یا نادیده گرفتن این حقوق خلاف قوانین است.",
  "li_102": "کاربر می‌پذیرد اتولی این امکان را دارد که بدون اطلاع قبلی، از این تصاویر برای تبلیغات، بازاریابی و هرگونه استفاده‌ی تجاری دیگر در هر مدیا و پلتفرمی استفاده کند.",
  "li_103": "کاربرانی که از برنامه‌ی عکس‌برداری اتولی استفاده می‌کنند، تعهد می‌دهند که از این عکس‌ها برای اشتراک‌گذاری خودرو‌ در هیچ پلتفرم، وب‌سایت و اپلیکیشن دیگری به غیر از اتولی استفاده نخواهند کرد.",
  "li_104": "ممکن است در شرایطی لازم باشد کاربر جهت واگذاری کامل حقوق عکس‌ به اتولی اسنادی را امضا کند.",
  "li_105": "استفاده از عبارت «عکس‌های تایید شده» توسط اتولی صرفا به معنای تایید تصاویر است و این تایید به ضمانت و تایید کاربر و یا خودرو ارتباطی ندارد.",

  "h2_28": "محتوای کاربر",
  "p_60": "در سایت اتولی برای کاربران امکان آپلود، انتشار و پخش محتوای تصویری و متنی از خودرو، نظرات، بررسی‌ها و سفرها وجود دارد. کاربر با استفاده از این امکان یک ضمانت غیرقابل فسخ، دائمی، غیرانحصاری و قابل انتقال به شخص ثالث به اتولی می‌دهد. طبق این ضمانت اتولی می‌تواند جهت تبلیغات و بازاریابی، محتوای کاربر را استفاده، کپی و پخش کند یا آن را تغییر دهد و یا به‌صورت عمومی نمایش دهد.",
  "p_61": "به غیر از استثنای تصاویری که پیشتر مطرح شد، اتولی ادعای مالکیت نسبت به محتوای افراد را ندارد و هیچ بندی در این ضوابط حقوق کاربر را نسبت به محتوای خود محدود نمی‌کند.",

  "h2_29": "تخفیفات",
  "li_106": "برای اطلاع از تخفیفات فعلی، لازم است به سایت اتولی مراجعه کنید.",
  "li_107": "برای استفاده از این تخفیفات نباید وضعیت کاربری‌تان در حالت تعلیق باشد.",
  "li_108": "رعایت تمامی قوانین اتولی برای دریافت تخفیف الزامی است.",
  "li_109": "کاربرانی که از تخفیفات اتولی سواستفاده کنند، نه تنها این تخفیفات برای آن‌ها لغو می‌شود، بلکه از جامعه‌ی اتولی نیز تعلیق خواهند شد.",
  "li_110": "مهمان‌ و میزبان‌ جهت استفاده از تخفیفات جدید نمی‌تواند رزروهای فعلی خود را لغو کند.",

  "h2_30": "حق کپی‌رایت",
  "p_64": "با توجه به حساسیت اتولی نسبت به قوانین و حقوق کپی‌رایت، کاربرانی که چندبار این قانون را زیر پا بگذارند، تعلیق خواهند شد. در صورت مشاهده تخطی از قوانین کپی‌رایت توسط کاربران دیگر، لطفا با اتولی تماس بگیرید و این تخلف را گزارش دهید.",
  "h2_31": "عدم انتقال مالکیت خودرو",
  "p_65": "به غیر از موارد ذکر شده، مهمان و میزبان توافق می‌کنند که هیچ موردی در این ضوابط به منزله‌ی انتقال حقوق خودرو و واگذاری کامل مالکیت خودرو و لوازم آن نخواهد بود.",
  "h2_32": "عدم مسئولیت اتولی",
  "p_66": "اتولی صرفا بستری را فراهم کرده است تا برقراری ارتباط میان مالک خودرو و مهمان به‌راحتی اتفاق بیفتد و به‌جز در شرایط خاص، این شرکت مستقیما در اشتراک‌گذاری خودروها، سرویس‌های اجاره و سرویس‌های بیمه نقشی ندارد؛ بنابراین اتولی در مقابل اعمال کاربران، سازندگان خودرو و یا هر شخص ثالثی مسئولیتی نخواهد داشت.",
  "li_111": "سرویس‌های این شرکت همان‌طور که ذکر شد، هیچ‌گونه ضمانتی به همراه ندارند.",
  "li_112": "تا جایی که قانون اجازه می‌دهد، اتولی هیچ مسئولیتی در مقابل ضمانت‌نامه‌های تجاری، عدم نقص، رضایت از محصول و ضمانت‌های احتمالی دیگری که در حین معاملات ممکن است بیان شود، ندارد.",
  "li_113": "اتولی به هیچ وجه ضمانتی در خصوص سلامت خودرو و یا وسایل اضافی موجود در آن نمی‌دهد.",
  "li_114": "اتولی در مورد کیفیت خودروها، وسایل اضافی، خدمات درست، قابل اتکا، واقعی و کامل بودن محتوای موجود بر روی سرویس‌های خود هیچ مسئولیتی ندارد.",
  "li_115": "اطلاعات و پیشنهاداتی که اتولی و سرویس‌های آن و یا محتوای سرویس‌ها ارائه می‌کنند، هیچ‌گونه ضمانتی را به همراه ندارند.",
  "h2_33": "محدوده‌ی مسئولیت‌های اتولی",
  "p_67": "تا جایی که در محدوده‌ی قوانین باشد، کاربران حقی نسبت به شکایت یا ادعا در ارتباط با صدمات و ضررهای متحمل شده در حین استفاده از خدمات اتولی علیه اتولی، کارشناسان، ماموران (از جمله ماموران شرکای شخص ثالث، ماموران بیمه) و کارکنان ( کارکنان همه‌ی شرکای اتولی) این شرکت ندارند. از میان این خسارات و ضررها می‌توان به تعویق در تحویل خودرو، هرگونه ایراد خودرو، وارد شدن هر صدمه‌ای به مهمان و سرنشینان (به غیر از مواردی که وسایل اضافی موجود در خودرو این صدمه را وارد کنند) و عملکرد میزبان اشاره کرد.",
  "p_68": "اتولی و شرکای آن که در تولید و ارائه‌ی سرویس‌های این شرکت در حال همکاری هستند، برای هیچ‌یک از صدمات، از جمله از دست دادن سود، از دست دادن اطلاعات، از کار افتادن سیستم، اختلال در سیستم، هزینه‌های مربوط به جایگزینی خدماتی که در زمان نیاز موجود نبوده‌‌اند و ... مقصر شناخته نمی‌شوند.",

  "h2_34": "جبران خسارات",
  "p_69": "تا جایی که قانون اجازه می‌دهد، کاربران می‌پذیرند که اتولی، کارکنان و مسئولانش را از هر نوع ضرر، ادعا، خسارت و مسئولیت دور نگه دارند. برای نمونه، این مسائل شامل هزینه‌های حسابداری و حقوقی مربوط به استفاده از خدمات ما، زیر پا گذاشتن قوانین اتولی، محتوای کاربری میزبان و مهمان، ارتباط کاربران، رزرو خودرو، اشتراک‌گذاری خودرو و یا صدمات، ضررها و جراحات پیش آمده در هنگام استفاده، رزرو، اشتراک‌گذاری خودرو و یا وسایل اضافی موجود در آن می‌شود.",
  "h2_35": "جریمه‌های قرارداد",
  "p_70": "کاربران می‌پذیرند که تعیین جریمه برای اتولی کار سخت و غیرعملی‌ای است. (این خسارات شامل 1. حضور شما در معاملات بازار خاکستری (برای مثال برای پیدا کردن خودرو یا مهمان از اتولی استفاده کرده و معامله‌ی خود را بیرون از فضای اتولی و مستقل از آن کامل کنید) و 2. ثبت دامنه، استفاده از کلمات کلیدی اتولی در شبکه‌های مجازی خود و استفاده از دامنه‌های اتولی، علائم تجاری و شعارهای تبلیغاتی آن می‌شود.",
  "p_71": "اتولی شرکت ماشین‌های اجاره‌ای نیست. اتولی تعداد زیادی خودرو ندارد و کسب و کاری برای اجاره‌ی خودرو به افراد نیست. اتولی پلتفرم آنلاینی است که به صاحبان خودرو و کسانی که به دنبال خودروی اجاره‌ای هستند، امکان پیدا کردن یکدیگر و به اشتراک‌گذاری خودروهایشان در چارچوب قوانین را می‌دهد.",

  "h2_36": "رند کردن",
  "p_73": "اتولی هیچ یک از کاربران خود را به عنوان کارمند یا مامور حقوقی خود نمی‌داند و هیج‌گونه همکاری حقوقی میان اتولی و کاربران شکل نخواهد گرفت. کاربران مجاز به انجام هیچ تعهدی از جانب اتولی نیستند و اتولی نیز هیچ تعهدی از جانب کاربران نخواهد داد؛ مگر موارد مذکور در این قوانین و مقررات.",
  "h2_37": "عدم وکالت",
  "p_72": "اتولی ممکن است تا جایی که قانون اجازه دهد، مبالغ قابل پرداخت از و یا به میزبان و مهمان را به بالا و یا پایین رند کند.",
  "h2_38": "موارد کلی",
  "p_74": "این تفاهم نامه‌ی شکل گرفته میان شما و اتولی، دسترسی و استفاده از خدمات ما را مشخص کرده و نسبت به توافقات کلامی و ارتباطات نوشتاری ارجحیت دارد. با استثناء مشخص کردن فردی برای مدیریت خودروها به نیابت شما، شما نباید بدون اجازه‌ی کتبی اتولی به فردی وکالت داده و حقوق خود را به شخص دیگر و یا اشخاص ثالث محول کنید. در هر صورت شما نسبت به تعهدات و وظایف خود در این سایت مسئول باقی می‌مانید. اگر بخشی از این قوانین غیر قابل اجرا باشند، تاثیری بر روی بخش‌‌های دیگر نداشته و سایر بخش‌ها به قوت خود باقی می‌مانند. برای هرگونه تغییر در بخش‌های این توافق نیاز به وجود نوشته‌ی کتبی یکی از مسئولان اتولی است. اگر اتولی نتواند از حق خودش در بخشی از این توافق‌نامه استفاده کند، تاثیری بر حقوق اتولی در قسمت‌های دیگر این تعهدنامه نخواهد داشت.",

  "h2_39": "ضوابط مخصوص مهمان",
  "h3_21": "هزینه‌ها:",
  "p_75": "شما موظف به پرداخت هزینه‌ی مربوط به جریمه‌ها و هزینه‌ی محل‌‌هایی مثل ورودی‌‌ها و پارکینگ‌ها در زمان استفاده از خودرو هستید.",

  "h3_20": "استفاده از خودرو",
  "li_118": "در زمان اجاره خودرو، فقط می‌توانید از این خودرو برای مصارف شخصی‌تان استفاده کنید و از استفاده‌ی آن برای مصارف تجاری (مثل انتقال مسافر به ازای پول از طریق اسنپ، تپ‌سی و...) خودداری کنید. مگر اینکه اجازه‌ی کتبی از بخش حقوقی اتولی داشته باشید.",
  "li_119": "تا قبل از شروع دوره‌ی رزروتان اجازه‌ی دسترسی به خودرو را ندارید و باید خودرو را در زمان و مکان تعیین شده تحویل بگیرید.",
  "li_120": "شما موظف هستید گواهینامه‌ی معتبر خود را به میزبان ارائه کنید.",
  "li_121": "در تمام مواقع موظف هستید ایمن برانید و تمام قوانین، از جمله محدودیت‌های سرعت را رعایت کنید.",
  "li_122": "اگر اتولی هر نوع نگرانی در مورد استفاده‌ی شما از یک خودرو داشته باشد، این امکان را دارد که رزرو شما را در هر زمانی لغو کرده، خواستار بازگشت خودرو شود و خودرو را از جانب میزبان از شما تحویل بگیرد.",
  "li_123": "شما در تمام طول رانندگی موظف به بستن کمربند هستید و باید از بسته بودن کمربند سایر سرنشینان خودرو نیز اطمینان حاصل کنید.",
  "li_124": "شما مسئول رعایت قوانین مربوط به صندلی‌های محافظ کودک و سایر قوانین محافظتی از کودکان هستید.",
  "li_125": "شما نباید خودرو را بدون قفل ترک کرده و یا کلید‌ خودرو را در جایی ناامن رها کنید.",
  "li_126": "شما در مورد هرگونه خسارت و گم‌شدن که به استفاده‌ی نادرست شما از خودرو مربوط می‌شود، از نظر مالی مسئول هستید.",
  "h3_22": "شرایط و وسایل اضافی",
  "li_127": "خودروها و اقلام اضافی موجود در آن‌ها متعلق به میزبان است.",
  "li_128": "میزبان مسئول فراهم کردن تعدادی مورد قانونی است و باید خودرو را در شرایط ایمن و قابل راندن در جاده‌‌ها به مهمان تحویل دهد.",
  "li_129": "لطفا به‌عنوان مهمان قبل از استفاده از خودرو آن را کامل بررسی کنید. اگر در بررسی‌ اولیه خود صدمه‌ای را در ماشین می‌بینید، عکسی از این صدمه که قبل از استفاده‌ی شما از ماشین در آن بوده است، گرفته و برای تیم پشتیبانی اتولی ارسال کنید تا مسئول این صدمه شناخته نشوید.",
  "li_130": "اگر در بررسی اولیه خودتان متوجه آسیبی شده و آن را گزارش نکنید، اتولی، میزبان و شرکای بیمه ممکن است تصور کنند این صدمات در دوره‌ی رزرو شما ایجاد شده است.",
  "li_131": "اگر بعد از بررسی اولیه فکر می‌کنید که خودرو برای رانندگی ایمن نیست، لطفا از آن استفاده نکنید و در این شرایط فورا با اتولی تماس بگیرید.",
  "h3_23": "پس‌ گرفتن خودرو",
  "li_116": "اتولی، مامور استخدام شده توسط اتولی، و یا میزبان این اختیار را دارند که در صورتی که در زمان موعد خودرو تحویل داده نشود، در مکانی غیرمجاز پارک شود یا به نظر برسد رها شده است، از آن بر خلاف قانون استفاده شده باشد و یا قوانین ما را زیر پا بگذارد، خودرو را پس بگیرد.",
  "h3_24": "خودروهای مفقودی",
  "li_117": "اگر خودرویی که رزرو کرده‌اید در زمانی که تحت رزرو شماست گم شده و یا دزدیده شود، باید به سرعت سوییچ اصلی را به صاحب خودرو تحویل داده و بلافاصله بعد از اطلاع از نبود خودرو به پلیس گزارش دهید. تماس با پلیس به هیچ وجه نباید بیش از ۲۴ ساعت بعد از اطلاع از نبود خودرو اتفاق بیفتد؛ هم‌چنین لازم است به طور کامل با صاحب خودرو، پلیس، اتولی و سایر مسئولان مربوطه در مورد تحقیقات پیرامون این موضوع همکاری داشته باشید.",

  "h2_40": "ضوابط مخصوص میزبان",
  "p_76": "این قسمت مربوط به افرادی است که خودروی خود را برای اجاره برروی سایت اتولی قرار می‌دهند.",
  "h3_25": "اطلاعات مربوط به قسمت ثبت‌نام",
  "p_77": "بعد از ثبت‌نام در اتولی، باید مشخصات خودرو یا خودروهایی که می‌خواهید برای رزرو ثبت کنید را وارد کنید. هر خودرو باید دارای حداقل‌هایی باشد. شما فقط می‌توانید خودروهایی که مالک آن‌ها هستید و یا حقوق و مجوزهای لازم برای اشتراک‌گذاری آن‌ها را دارید، در این سامانه ثبت کنید.",
  "h3_26": "در دسترس بودن خودرو",
  "li_132": "زمانی که یک سفر برنامه‌ریزی و خودروی شما رزرو می‌شود، باید خودروی خود را در دسترس قرار داده و یا آن را طبق قرار خود به مهمان تحویل دهید.",
  "li_133": "اگر به مهمان این انتخاب را می‌دهید تا خودروی شما را از یک محل مشخص تحویل بگیرد، باید محل خودرو را به طور دقیق در اتولی ثبت کنید و مطمئن شوید در آغاز بازه‌ی رزرو خودرو در دسترس باشد.",
  "li_134": "باید قبل از تحویل خودروی خود، مطمئن شوید مهمان دارای گواهینمای‌ رانندگی معتبر است و از مطابقت اطلاعات گواهینامه راننده و مشخصات ثبت شده اطمینان حاصل کنید. هم‌چنین مطمئن شوید شخصی که خودرو را از شما تحویل می‌گیرد چهره‌اش با عکس روی گواهینامه مطابقت داشته باشد.",

  "h3_27": "هزینه‌های سفر",
  "p_78": "شما می‌توانید هزینه‌های اجاره‌ی خودروی خود را مشخص کرده و آن را تغییر دهید. اما بهتر است با توجه به تنوع ماشین‌ها از قیمت‌های رقابتی استفاده کنید تا در اجاره دادن خودرو دچار مشکل نشوید.",

  "h3_28": "سلامت ماشین",
  "li_135": "شما موظف هستید به طور منظم خودروی خود را از نظر عملکردی و موارد ایمنی چک کنید.",
  "li_136": "شما تضمین می‌کنید که خودروی اجاره‌ای ایمن، دارای شرایط راندن در جاده، بدون ایراد مکانیکی و دارای معاینات فنی لازم است.",
  "li_137": "شما فقط خودروهایی که سند تمیز، بدون آسیب، بدون خط خوردگی، و غیر اسقاط دارند را می‌توانید در سامانه‌ی ما ثبت کنید.",
  "li_138": "شما تعهد می‌دهید که هرگونه هشدار مربوط به ایمنی خودروی خود را جدی گرفته و هر گونه اقدام توصیه‌ شده در مورد خودروی خود را پیش از ثبت آن برای رزرو در نظر بگیرید.",
  "li_139": "شما می‌پذیرید در صورتی که از دید این شرکت خودروی شما فاقد استانداردهای لازم باشد، اتولی حق حذف خودرو از فهرست ماشین‌ها را دارد و تا زمان رفع مشکلات مورد نظر، خودروی شما به لیست خودروهای اجاره‌ای باز نخواهد گشت.",
  "h3_29": "گزارش تصادفات",
  "li_140": "لازم است که همکاری مورد نیاز را طی بررسی‌ خسارت وارده داشته باشید. بر اساس این بازرسی‌ها شرکت بیمه میزان خسارت وارده را تعیین کرده و مشخص می‌کنند این صدمه شامل پوشش‌دهی این شرکت خواهد بود یا نه. اگر این طور بوده و میزبان پکیچ بیمه را خریداری کرده باشد، هزینه‌ی خسارت وارده به شما پرداخت می‌شود.",
  "li_141": "اگر طبق موارد ذکر شده به اتولی و شرکت بیمه اطلاع رسانی نشود، و یا اگر همکاری لازم را حین تحقیق خسارت وارده از جانب اتولی و یا شرکت‌های همکار آن نداشته باشید، ممکن است نتوانیم دلیل خسارت را تعیین کنیم. در این صورت امکان این وجود دارد که مسؤلیت پرداخت خسارت را در این موارد قبول نکنیم.",
  "h3_30": "آسیب‌های فیزیکی",
  "p_79": "در هر دوره‌ی رزرو می‌توانید از طرح‌های بیمه‌ای که روی وب سایت اتولی قرار داده شده است، بهره ببرید.",

  "h3_31": "استثنائات خسارات",
  "p_80": "در مورد وظایف اتولی نسبت به خسارات فیزیکی که در بالا مطرح شد موارد استثنایی نیز وجود دارد، حتی هنگامی که پکیج بیمه را از بخش خدمات ما انتخاب کرده باشید.",
  "li_142": "شرکت بیمه‌ای ، اتولی و بیمه‌کنندگان آن مسئول هیچ یک از وسایل و متعلقات شخصی که در مدت زمان رزرو ازخودروی شما دزدیده شده و یا به آن آسیب رسیده باشد نیستند.",
  "li_143": "پیشنهاد می‌کنیم که تمام متعلقات شخصی خود را پیش از قرار دادن خودروی خود برای رزرو از خودرو خارج کنید.",
  "li_144": "علاوه بر این باید انتظار پارگی و یا کهنه شدن خودرو و لوازم جانبی موجود بر روی آن را داشته باشید، که می‌توان به خراش‌ها و فرورفتگی‌های کوچک اشاره کرد.",
  "li_145": "اتولی به جز موارد خاص برای کهنگی و پارگی‌های عادی خودروی شما غرامت پرداخت نخواهد کرد.",
  "li_146": "هر نوع پرداخت خسارت و بیمه در صورتی که شما قوانین و سیاست‌های ما را زیر پا گذاشته یا در هنگام ثبت خودروی خود از اطلاعات نادرست استفاده کرده باشید (به طور مثال مدل و سال ساخت خودرو)، از شما دریغ خواهد شد."
}
